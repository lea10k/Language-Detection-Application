Come funziona la memoria del dolore? Cosa
riCordano vittima e Colpevole?
È generalmente difficile negare di aver commesso una data azione e che
questa azione sia stata commessa; è invece facilissimo alterare le motiva-
zioni che ci hanno condotto ad un’azione, e le passioni che in noi l’hanno
accompagnata. […] Come caso limite della deformazione del ricordo di
una colpa commessa c’è la sua eliminazione. Anche qui il confine tra buo-
na e mala fede può essere vago; dietro i “non so” e i “non ricordo” che si
sentono nei tribunali c’è talvolta il preciso proposito di mentire, ma altre vol-
te si tratta di una menzogna bloccata, irrigidita in una formula. Il memore
ha voluto diventare immemore, cioè senza memoria, e ci è riuscito: a forza
di negarne l’esistenza, ha cancellato il ricordo dannoso. […]
Anche nel campo ben più vasto delle vittime si osserva una deriva della memoria, ma qui evidentemente manca
il senso di colpa. Chi riceve un’ingiustizia o un’offesa non ha bisogno di elaborare bugie per giustificarsi […] ma
questo non esclude che anche i suoi ricordi possano essere alterati. È stato notato ad esempio che molti so-
pravvissuti alla guerra e ad esperienze traumatiche tendono a filtrare inconsciamente i loro ricordi: rievocandoli o
raccontandoli, preferiscono soffermarsi sulle pause, sui momenti di respiro e lasciar perdere gli episodi più dolo-
rosi. […] Quando diciamo “non lo dimenticherò mai” riferendoci a qualche evento che ci ha feriti profondamente,
ma che non ha lasciato in noi o intorno a noi una traccia materiale o un’assenza duratura, siamo impulsivi: anche
nella vita quotidiana dimentichiamo volentieri i particolari di una malattia grave da cui siamo guariti. A scopo di
difesa, la realtà può essere distorta